

　　
　　村落赋
　　
　　(外一首)

　　◎邓碧泉

　　山坡之凹,平地之凸。取形如悬胆,或势若飞鹏。或金龟伸头,或鲤鱼摆尾。小桥流水杨柳,粉墙黛瓦民居。依人气地气而参差错落,顺山势水势而高低延绵。五更鸡鸣兮炊烟袅袅,半夜灯火兮和风习习。北山虽矮而揽田园之雅,南塘不深而得鱼虾之嬉也!
　　祠堂后,茂林青于烟云；庙宇前,修竹曳于风雨。广场高台教化,层楼书籍文娱。或春节元宵,或神诞年例。朝歌夜弦,神乐人喜。小巷曲里伸,大道弯中直。古树下,响水烟筒信息传递；铺仔里,小蒸米酒桑麻话题。逸兄弟玩牌之兴,染公孙下棋之趣。唢呐声长,东家杀猪娶媳；哭嫁泪涟,西门宰羊嫁女。忙碌乎叔伯婶嫂,贺礼乎戚友亲朋。众人享一门之福,全村乐一家之喜。嗟乎!过含蓄之石桥,行通达之村道。入院落,男女谐谐；望村场,聚散依依。奚止心旷神怡哉!
　　村落者,择地而宜,聚族而居也。世代宗亲,薪火相传。是故,居家似考古,赏村如读史矣!

　　白玉民居

　　依山坡榕树,对池塘杨柳岸。过小桥流水,绕石道深巷。旧村场,悠悠分合；新民居,依依聚散也!
　　颜色相同兮黛瓦粉墙,形状略异兮尖顶歇山。钢骨木筋,酷似座地磐石；楼体屋面,俨如展翅凤凰。藏楼梯于西北,飘阳台于东南。木生火,置厨房于东边；火克金,移仓库于西厢。前院后楼,望空间之疏朗；朱门青窗,睹雅气之深藏。闾纳紫气东来,门迎晨水西淌。八方飞檐,和自然人脉；四合院落,应天圆地方。网罗规矩伦理,交织生命信仰。承载人文底气,包含心性修养矣!
　　迎素月,纳朝阳。三才一体,四序同欢。下厅摆客座,上楼设书房。恭父母衣食于堂前,教子女背书于楼上。半夜灯火明,水滚茶芳；五更鸡鸣闹,饭熟羹香。五谷丰登,六畜兴旺,和睦邻里,信誉四方。其乐融融,其喜洋洋哉!

　　



